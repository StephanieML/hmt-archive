<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<TEI xmlns:xi="http://www.w3.org/2001/XInclude" xmlns:svg="http://www.w3.org/2000/svg"
    xmlns:math="http://www.w3.org/1998/Math/MathML" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>E3, Iliad 3</title>
                <editor>Mary Ebbott</editor>
               
            </titleStmt>
            <publicationStmt>
                <p>Unpublished</p>
            </publicationStmt>
            <sourceDesc>
                <p>Edited from Manuscript Photography</p>
            </sourceDesc>
        </fileDesc>
    </teiHeader>
    <text>
        <body>
            <div n="3">
                <l n="1">Αὐτὰρ ἐπεὶ κόσμηθεν ἅμ᾽ ἡγεμόνεσσιν ἕκαστοι, </l>
                <l n="2">Τρῶες μὲν κλαγγῇ ἐνοπῇ τ᾽ ἴσαν ὄρνιθες ὣς· </l>
                <l n="3">ἠΰτε περ κλαγγὴ γεράνων πέλει οὐρανόθι πρό· </l>
                <l n="4">αἵ τ᾽ ἐπεὶ οὖν χειμῶνα φύγον καὶ ἀθέσφατον ὄμβρον, </l>
                <l n="5">κλαγγῇ ταί γε πέτονται ἐπ᾽ ὠκεανοῖο ῥοάων </l>
                <l n="6">ἀνδράσι Πυγμαίοισι φόνον καὶ κῆρα φέρουσαι </l>
                <l n="7">ἠέριαι δ᾽ ἄρα ταί γε κακὴν ἔριδα προφέρονται· </l>
                <l n="8">οἳ δ᾽ ἄρ᾽ ἴσαν σιγῇ μένεα πνείοντες Ἀχαιοὶ </l>
                <l n="9">ἐν θυμῷ μεμαῶτες ἀλεξέμεν ἀλλήλοισιν· </l>
                <l n="10">εὖτ᾽ ὄρεος κορυφῇσι· Νότος κατέχευεν ὀμίχλην· </l>
                <l n="11">ποιμέσιν οὔτι φίλην· κλέπτῃ δέ τε νυκτὸς ἀμείνω· </l>
                <l n="12">τόσσόν τίς τ᾽ ἐπιλεύσσει. ὅσον τ᾽ ἐπὶ λᾶαν ἴησιν· </l>
                <l n="13">ὣς ἄρα τῶν ὑπὸ ποσσὶ κονίσαλος ὤρνυτ᾽ ἀελλὴς </l>
                <l n="14">ἐρχομένων· μάλα δ᾽ ὦκα διέπρησσον πεδίοιο· </l>
                <l n="15">οἳ δ᾽ ὅτε δὴ σχεδὸν ἦσαν ἐπ᾽ ἀλλήλοισιν ἰόντες, </l>
                <l n="16">Τρωσὶν μὲν προμάχιζεν Ἀλέξανδρος θεοειδὴς. </l>
                <l n="17">παρδαλέην ᾤμοισιν ἔχων καὶ καμπύλα τόξα </l>
                <l n="18">καὶ ξίφος· αὐτὰρ δοῦρε δύω κεκορυθμένα χαλκῷ </l>
                <l n="19">πάλλων Ἀργείων προκαλίζετο πάντας ἀρίστους </l>
                <l n="20">ἀντίβιον μαχέσασθαι ἐν αἰνῇ δηϊοτῆτι· </l>
                <l n="21">τὸν δ᾽ ὡς οὖν ἐνόησεν ἀρηΐφιλος Μενέλαος </l>
                <l n="22">ἐρχόμενον προπάροιθεν ὁμίλου μακρὰ βιβῶντα, </l>
                <l n="23">ὥς τε λέων ἐχάρη μεγάλῳ ἐπὶ σώματι κύρσας· </l>
                <l n="24">εὑρὼν ἢ ἔλαφον κεραὸν ἢ ἄγριον αἶγα </l>
                <l n="25">πεινάων· μάλα γάρ τε κατεσθίει εἴ περ ἂν αὐτὸν </l>
                <l n="26">σεύωνται ταχέες τε κύνες θαλεροί τ᾽ αἰζηοί. </l>
                <l n="27">ὣς ἐχάρη Μενέλαος· Ἀλέξανδρον θεοειδέα </l>
                <l n="28">ὀφθαλμοῖσιν ἰδών· φάτο γὰρ τίσασθαι ἀλείτην· </l>
                <l n="29">αὐτίκα δ᾽ ἐξ ὀχέων σὺν τεύχεσιν ἆλτο χαμᾶζε· </l>
                <l n="30">τὸν δ᾽ ὡς οὖν ἐνόησεν Ἀλέξανδρος θεοειδὴς </l>
                <l n="31">ἐν προμάχοισι φανέντα. κατεπλήγη φίλον ἦτορ· </l>
                <l n="32">ἂψ δ᾽ ἑτάρων εἰς ἔθνος ἐχάζετο κῆρ᾽ ἀλεείνων. </l>
                <l n="33">ὡς δ᾽ ὅτε τίς τε δράκοντα ἰδὼν παλίνορσος ἀπέστη </l>
                <l n="34">οὔρεος ἐν βήσσῃς. ὑπό τε τρόμος ἔλαβε γυῖα. </l>
                <l n="35">ἂψ δ᾽ ἀνεχώρησεν· ὦχρος τέ μιν εἷλε παρειάς, </l>
                <l n="36">ὣς αὖτις καθ᾽ ὅμιλον ἔδυ Τρώων ἀγερώχων </l>
                <l n="37">δείσας Ἀτρέος υἱὸν. Ἀλέξανδρος θεοειδής· </l>
                <l n="38">τὸν δ᾽ Ἕκτωρ νείκεσσεν ἰδὼν αἰσχροῖς ἐπέεσσι· </l>
                <l n="39">δύσπαρι· εἶδος ἄριστε· γυναιμανὲς· ἠπεροπευτὰ· </l>
                <l n="40">αἴθ᾽ ὄφελες ἄγονος τ᾽ ἔμεναι· ἄγαμός τ᾽ ἀπολέσθαι· </l>
                <l n="41">καί κε, τὸ βουλοίμην· καί κεν πολὺ κέρδιον ἦεν· </l>
                <l n="42">ἢ οὕτω λώβην τ᾽ ἔμεναι καὶ ὑπόψιον ἄλλων· </l>
                <l n="43">ἦ που καγχαλόωσι κάρη κομόωντες Ἀχαιοὶ </l>
                <l n="44">φάντες ἀριστῆα πρόμον ἔμμεναι. οὕνεκα καλὸν </l>
                <l n="45">εἶδος ἔπ᾽· ἀλλ᾽ οὐκ ἔστι βίη φρεσὶν οὐδέ τις ἀλκή· </l>
                <l n="46">ἦ τοιόσδε ἐὼν ἐν ποντοπόροισι νέεσσι </l>
                <l n="47">πόντον ἐπιπλώσας· ἑτάρους ἐρίηρας ἀγείρας· </l>
                <l n="48">μιχθεὶς ἀλλοδαποῖσι· γυναῖκ᾽ εὐειδέ᾽ ἀνῆγες </l>
                <l n="49">ἐξ ἀπίης γαίης· νυὸν ἀνδρῶν αἰχμητάων· </l>
                <l n="50">πατρί τε σῷ μέγα πῆμα πόληΐ τε παντί τε δήμῳ· </l>
                <l n="51">δυσμενέεσσι μὲν χάρμα· κατηφείην δὲ σοὶ αὐτῷ· </l>
                <l n="52">οὐκ ἂν δὴ μείνειας ἀρηΐφιλον Μενέλαον· </l>
                <l n="53">γνοίης χ᾽ οἵου φωτὸς ἔχεις θαλερὴν παράκοιτιν· </l>
                <l n="54">οὐκ ἄν τοι χραίσμῃ κίθαρις· τά τε δῶρ᾽ Ἀφροδίτης· </l>
                <l n="55">ἥ τε κόμη· τό τε εἶδος. ὅτ᾽ ἐν κονίῃσι μιγείης· </l>
                <l n="56">ἀλλὰ μάλα Τρῶες δειδήμονες· ἦ τέ κεν ἤδη </l>
                <l n="57">λάϊνον ἕσσο χιτῶνα κακῶν ἕνεχ᾽ ὅσσα ἔοργας· </l>
                <l n="58">τὸν δ᾽ αὖτε προσέειπεν Ἀλέξανδρος θεοειδής· </l>
                <l n="59">Ἕκτορ· ἐπεί με κατ᾽ αἶσαν ἐνείκεσας οὐδ᾽ ὑπὲρ αἶσαν, </l>
                <l n="60">αἰεί τοι κραδίη πέλεκυς ὥς ἐστιν ἀτειρὴς· </l>
                <l n="61">ὅς τ᾽ εἶσιν διὰ δουρὸς ὑπ᾽ ἀνέρος· ὅς ῥά τε τέχνῃ </l>
                <l n="62">νήϊον ἐκτάμῃσιν· ὀφέλλει δ᾽ ἀνδρὸς ἐρωήν, </l>
                <l n="63">ὣς τοὶ ἐνὶ στήθεσσιν ἀτάρβητος νόος ἐστίν· </l>
                <l n="64">μή μοι δῶρ᾽ ἐρατὰ πρόφερε χρυσῆς Ἀφροδίτης·</l>
                <l n="65">οὔτοι ἀπόβλητ᾽ ἐστὶ θεῶν ἐρικυδέα δῶρα </l>
                <l n="66">ὅσσά κεν αὐτοὶ δῶσιν· ἑκὼν δ᾽ οὐκ ἄν τις ἕλοιτο· </l>
                <l n="67">νῦν αὖτ᾽ εἴ μ᾽ ἐθελεις πολεμίζειν ἠδὲ μάχεσθαι. </l>
                <l n="68">ἄλλους μὲν κάθισον Τρῶας καὶ πάντας Ἀχαιούς· </l>
                <l n="69">αὐτὰρ ἔμ᾽ ἐν μέσσῳ καὶ ἀρηΐφιλον Μενέλαον </l>
                <l n="70">συμβάλετ᾽ ἀμφ᾽ Ἑλένῃ καὶ κτήμασι πᾶσι μάχεσθ<unclear>αι·</unclear> </l>
                <l n="71">ὁππότερος δέ κε νικήσῃ κρείσσων τε γένητ<unclear>αι,</unclear> </l>
                <l n="72">κτήμαθ᾽ ἑλὼν εὖ πάντα· γυναῖκά τε οἴκαδ᾽ <unclear>ἀγέσθω·</unclear> </l>
                <l n="73">οἱ δ᾽ ἄλλοι φιλότητα καὶ ὅρκια πιστὰ ταμόντες </l>
                <l n="74">ναίοιτε Τροίην ἐριβώλακα· τοὶ δὲ νεέσθων </l>
                <l n="75">Ἄργος ἐς ἱππόβοτον καὶ Ἀχαιΐδα καλλιγύναικα· </l>
                <l n="76">ὣς ἔφαθ· Ἕκτωρ δ᾽ αὖτ᾽ ἐχάρη μέγα· μῦθον ἀκούσας. </l>
                <l n="77">καί ῥ᾽ ἐς μέσσον ἰὼν. Τρώων ἀνέεργε φάλαγγας· </l>
                <l n="78">μέσσου δουρὸς ἑλών. τοί δ᾽ ἱδρύνθησαν ἅπαντες· </l>
                <l n="79">τῷ δ᾽ ἐπετοξάζοντο κάρη κομόωντες Ἀχαιοὶ </l>
                <l n="80">ἰοῖσίν τε τιτυσκόμενοι. λάεσσί τ᾽ ἔβαλλον· </l>
                <l n="81">αὐτὰρ ὃ μακρὸν ἄϋσεν ἄναξ ἀνδρῶν Ἀγαμέμνων· </l>
                <l n="82">ἴσχεσθ᾽ Ἀργεῖοι, μὴ βάλλετε κοῦροι Ἀχαιῶν· </l>
                <l n="83">στεῦται γάρ τι ἔπος ἐρέειν κορυθαιόλος Ἕκτωρ </l>
                <l n="84">ὣς ἔφαθ᾽ οἳ δ᾽ ἔσχοντο μάχης· ἄνεῳ τ᾽ ἐγένοντο· </l>
                <l n="85">ἐσσυμένως· Ἕκτωρ δὲ μετ᾽ ἀμφοτέροισιν ἔειπεν· </l>
                <l n="86">κέκλυτέ μευ Τρῶες καὶ ἐϋκνήμιδες Ἀχαιοὶ </l>
                <l n="87">μῦθον Ἀλεξάνδροιο· τοῦ εἵνεκα νεῖκος ὄρωρεν· </l>
                <l n="88">ἄλλους μὲν κέλεται Τρῶας καὶ πάντας Ἀχαιοὺς </l>
                <l n="89">τεύχεα κάλ᾽ ἀποθέσθαι ἐπὶ χθονὶ πουλυβοτείρῃ· </l>
                <l n="90">αὐτὸν δ᾽ ἐν μέσσῳ καὶ ἀρηΐφιλον Μενέλαον, </l>
                <l n="91">οἴους ἀμφ᾽ Ἑλένῃ καὶ κτήμασι πᾶσι μάχεσθαι· </l>
                <l n="92">ὁππότερος δέ κε νικήσῃ κρείσσων τε γένηται, </l>
                <l n="93">κτήμαθ᾽ ἑλὼν εὖ πάντα· γυναῖκά τε οἴκαδ᾽ ἀγέσθω· </l>
                <l n="94">οἳ δ᾽ ἄλλοι φιλότητα καὶ ὅρκια πιστὰ τάμωμεν· </l>
                <l n="95">ὣς ἔφαθ᾽. οἳ δ᾽ ἄρα πάντες ἀκὴν ἐγένοντο σιωπῇ· </l>
                <l n="96">τοῖσι δὲ καὶ μετέειπε βοὴν ἀγαθὸς Μενέλαος· </l>
                <l n="97">κέκλυτε νῦν καὶ ἐμεῖο· μάλιστα γὰρ ἄλγος ἱκάνει </l>
                <l n="98">θυμὸν ἐμόν· φρονέω δὲ διακρινθήμεναι ἤδη· </l>
                <l n="99">Ἀργείους καὶ Τρῶας· ἐπεὶ κακὰ πολλὰ πέποσθε </l>
                <l n="100">εἵνεκ᾽ ἐμῆς ἔριδος· καὶ Ἀλεξάνδρου εἵνεκ᾽ ἀρχῆς· </l>
                <l n="101">ἡμέων δ᾽ ὁπποτέρῳ θάνατος καὶ μοῖρα τέτυκται. </l>
                <l n="102">τεθναίη· ἄλλοι δὲ διακρινθεῖτε τάχιστα· </l>
                <l n="103">οἴσετε δ᾽ ἄρν᾽ ἕτερον λευκόν. ἑτέρην δὲ μέλαιναν· </l>
                <l n="104">Γῇ τε καὶ Ἠελίῳ· Διῒ δ᾽ ἡμεῖς οἴσομεν ἄλλον· </l>
                <l n="105">ἄξετε δὲ Πριάμοιο βίην· ὄφρ᾽ ὅρκια τάμνῃ </l>
                <l n="106">αὐτός· ἐπεί οἱ παῖδες ὑπερφίαλοι καὶ ἄπιστοι· </l>
                <l n="107">μή τις ὑπερβασίῃ Διὸς ὅρκια δηλήσηται· </l>
                <l n="108">αἰεὶ δ᾽ ὁπλοτέρων ἀνδρῶν φρένες ἠερέθονται· </l>
                <l n="109">οἷς δ᾽ ὁ γέρων μετέῃσιν· ἅμα πρόσσω καὶ ὀπίσσω </l>
                <l n="110">λεύσσει ὅπως ὄχ᾽ ἄριστα μετ᾽ ἀμφοτέροισι γένητ<unclear>αι.</unclear> </l>
                <l n="111">ὣς ἔφαθ᾽· οἳ δ᾽ ἐχάρησαν Ἀχαιοί τε Τρῶές τε· </l>
                <l n="112">ἐλπόμενοι παύσασθαι. ὀϊζυροῦ πολέμοιο· </l>
                <l n="113">καί ῥ᾽ ἵππους μὲν ἔρυξαν ἐπὶ στίχας ἐκ δ᾽ ἔβαν αὐτοί· </l>
                <l n="114">τεύχεά τ᾽ ἐξεδύοντο· τὰ μὲν κατέθεντ᾽ ἐπὶ γαίῃ </l>
                <l n="115">πλησίον ἀλλήλων· ὀλίγη δ᾽ ἦν ἀμφὶς ἄρουρα· </l>
                <l n="116">Ἕκτωρ δὲ προτὶ ἄστυ δύω κήρυκας ἔπεμπε </l>
                <l n="117">καρπαλίμως· ἄρνάς τε φέραι Πρίαμόν τε καλέσσαι· </l>
                <l n="118">αὐτὰρ ὃ Ταλθύβιον προΐει κρείων Ἀγαμέμνων </l>
                <l n="119">νῆας ἔπι γλαφυρὰς ἰέναι: ἠδ᾽ ἄρν᾽ ἐκέλευεν </l>
                <l n="120">οἰσέμεναι· ὃ δ᾽ ἄρ᾽ οὐκ ἀπίθησ᾽ Ἀγαμέμνονι δίῳ· </l>
                <l n="121">Ἶρις δ᾽ αὖθ᾽ Ἑλένῃ λευκωλένῳ ἄγγελος ἦλθεν· </l>
                <l n="122">εἰδομένη γαλόῳ Ἀντηνορίδαο δάμαρτι· </l>
                <l n="123">τὴν Ἀντηνορίδης εἶχε κρείων Ἑλικάων· </l>
                <l n="124">Λαοδίκην Πριάμοιο θυγατρῶν εἶδος ἀρίστην· </l>
                <l n="125">τὴν δ᾽ εὗρ᾽ ἐν μεγάρῳ· ἣ δὲ μέγαν ἱστὸν ὕφαινε </l>
                <l n="126">δίπλακα μαρμαρέην· πολέας δ᾽ ἐνέπασσεν ἀέθλους· </l>
                <l n="127">Τρώων θ᾽ ἱπποδάμων καὶ Ἀχαιῶν χαλκοχιτώνων· </l>
                <l n="128"><unclear>οὕς</unclear> ἑθεν εἵνεκ᾽ ἔπασχον. ὑπ᾽ Ἄρηος παλαμάων· </l>
                <l n="129"><unclear>ἀγ</unclear>χοῦ δ᾽ ἱσταμένη προσέφη πόδας ὠκέα Ἶρις· </l>
                <l n="130">δ<unclear>εῦ</unclear>ρ᾽ ἴθι νύμφα φίλη, ἵνα θέσκελα ἔργα ἴδηαι· </l>
                <l n="131">Τρώων θ᾽ ἱπποδάμων καὶ Ἀχαιῶν χαλκοχιτώνων· </l>
                <l n="132">οἳ πρὶν ἐπ᾽ ἀλλήλοισι φέρον πολύδακρυν Ἄρηα </l>
                <l n="133">ἐν πεδίῳ· ὀλοοῖο λιλαιόμενοι πολέμοιο· </l>
                <l n="134">οἳ δὴ νῦν ἕαται σιγῇ· πόλεμος δὲ πέπαυται· </l>
                <l n="135">ἀσπίσι κεκλιμένοι· παρὰ δ᾽ ἔγχεα μακρὰ πέπηγεν· </l>
                <l n="136">αὐτὰρ Ἀλέξανδρος καὶ ἀρηΐφιλος Μενέλαος </l>
                <l n="137">μακρῇς ἐγχείῃσι μαχήσονται περὶ σεῖο· </l>
                <l n="138">τῷ δέ κε νικήσαντι. φίλη κεκλήσῃ ἄκοιτις. </l>
                <l n="139">ὣς εἰποῦσα θεὰ γλυκὺν ἵμερον ἔμβαλε θυμῷ </l>
                <l n="140">ἀνδρός τε προτέροιο καὶ ἄστεος ἠδὲ τοκήων· </l>
                <l n="141">αὐτίκα δ᾽ ἀργεννῇσι καλυψαμένη ὀθόνῃσιν. </l>
                <l n="142">ὡρμᾶτ᾽ ἐκ θαλάμοιο τέρεν κατὰ δάκρυ χέουσα· </l>
                <l n="143">οὐκ οἴη· ἅμα τῇ γε καὶ ἀμφίπολοι δύ᾽ ἕποντο· </l>
                <l n="144">Αἴθρη Πιτθῆος θυγάτηρ· Κλυμένη τε βοῶπις· </l>
                <l n="145">αἶψα δ᾽ ἔπειθ᾽ ἵκανον ὅθι Σκαιαὶ πύλαι ἦσαν· </l>
                <l n="146">οἱ δ᾽ ἀμφὶ Πρίαμον καὶ Πάνθοον· ἠδὲ Θυμοίτην· </l>
                <l n="147">Λάμπόν τε· Κλυτίον θ᾽ Ἱκετάονά τ᾽ ὄζον Ἄρηος· </l>
                <l n="148">Οὐκαλέγων τὲ καὶ Ἀντήνωρ πεπνυμένω ἄμφω. </l>
                <l n="149">εἵατο δημογέροντες ἐπὶ Σκαιῇσι πύλῃσι· </l>
                <l n="150">γήραϊ δὴ πολέμοιο πεπαυμένοι· ἀλλ᾽ ἀγορηταὶ </l>
                <l n="151">ἐσθλοί· τεττίγεσσιν ἐοικότες· οἵ τε καθ᾽ ὕλ<unclear>ην</unclear> </l>
                <l n="152">δενδρέῳ ἐφεζόμενοι ὄπα λειριόεσσαν ἱεῖσι<unclear>·</unclear> </l>
                <l n="153">τοῖοι ἄρα Τρώων ἡγήτορες. ἧντ᾽ ἐπὶ πύργῳ· </l>
                <l n="154">οἳ δ᾽ ὡς οὖν εἴδον Ἑλένην ἐπὶ πύργον ἰοῦσαν, </l>
                <l n="155">ἦκα πρὸς ἀλλήλους ἔπεα πτερόεντ᾽ ἀγόρευον· </l>
                <l n="156">οὐ νέμεσις Τρῶας καὶ ἐϋκνήμιδας Ἀχαιοὺς </l>
                <l n="157">τοιῇ δ᾽ ἀμφὶ γυναικὶ πολὺν χρόνον ἄλγεα πάσχειν· </l>
                <l n="158">αἰνῶς ἀθανάτῃσι θεῇς εἰς ὦπα ἔοικεν· </l>
                <l n="159">ἀλλὰ καὶ ὧς τοίη περ ἐοῦσ᾽ ἐν νηυσὶ νεέσθω· </l>
                <l n="160">μηδ᾽ ἡμῖν τεκέεσσί τ᾽ ὀπίσσω πῆμα λίποιτο· </l>
                <l n="161">ὣς ἄρ᾽ ἔφαν· Πρίαμος δ᾽ Ἑλένην καλέσσατο φωνῇ· </l>
                <l n="162">δεῦρο πάροιθ᾽ ἐλθοῦσα φίλον τέκος ἵζευ ἐμεῖο· </l>
                <l n="163">ὄφρα ἴδῃς πρότερόν τε πόσιν πηούς τε φίλους τε· </l>
                <l n="164">οὔ τί μοι αἰτίη ἐσσί· θεοί νύ μοι αἴτιοί εἰσιν· </l>
                <l n="165">οἵ μοι ἐφώρμησαν πόλεμον πολύδακρυν Ἀχαιῶν· </l>
                <l n="166">ὥς μοι καὶ τόνδ᾽ ἄνδρα πελώριον ἐξονομήνῃς </l>
                <l n="167">ὅς τις ὅδ᾽ ἐστὶν Ἀχαιὸς ἀνὴρ ἠΰς τε μέγας τε· </l>
                <l n="168">ἤτοι μὲν κεφαλῇ καὶ μείζονες ἄλλοι ἔασιν· </l>
                <l n="169">καλὸν δ᾽ οὕτω ἐγὼν. οὔ πω ἴδον ὀφθαλμοῖσιν· </l>
                <l n="170">οὐδ᾽ οὕτω γεραρόν· βασιλῆϊ γὰρ ἀνδρὶ ἔοικεν· </l>
                <l n="171">τὸν δ᾽ Ἑλένη μύθοισιν ἀμείβετο δῖα γυναικῶν· </l>
                <l n="172">αἰδοῖος τέ μοι ἐσσι φίλε ἑκυρὲ δεινός τε· </l>
                <l n="173">ὡς ὄφελεν θάνατός μοι ἁδεῖν κακὸς· ὁππότε δεῦρο </l>
                <l n="174">υἱέϊ σῷ ἑπόμην θάλαμον γνωτούς τε λιποῦσα· </l>
                <l n="175">παῖδά τε τηλυγέτην καὶ ὁμηλικίην ἐρατεινήν· </l>
                <l n="176">ἀλλὰ τά γ᾽ οὐκ ἐγένοντο<unclear>·</unclear> τὸ καὶ κλαίουσα τέτηκα· </l>
                <l n="177">τοῦτο δέ τοι ἐρέω. ὅ μ᾽ ἀνείρεαι ἠδὲ μεταλλᾷς· </l>
                <l n="178">οὗτος γ᾽ Ἀτρείδης εὐρὺ κρείων Ἀγαμέμνων· </l>
                <l n="179">ἀμφότερον. βασιλεύς τ᾽ ἀγαθὸς κρατερός τ᾽ αἰχμητής· </l>
                <l n="180">δαὴρ αὖτ᾽ ἐμὸς ἔσκε κυνώπιδος· εἴ ποτ᾽ ἔην γε· </l>
                <l n="181">ὣς φάτο· τὸν δ᾽ ὁ γέρων ἠγάσσατο φώνησέν τε· </l>
                <l n="182">ὦ μάκαρ Ἀτρείδη μοιρηγενὲς ὀλβιόδαιμον· </l>
                <l n="183">ἦ ῥά νύ τοι πολλοὶ δεδμήατο κοῦροι Ἀχαιῶν· </l>
                <l n="184">ἤδη καὶ Φρυγίην εἰσήλυθον ἀμπελόεσσαν, </l>
                <l n="185">ἔνθα ἴδον πλείστους Φρύγας ἀνέρας αἰολοπώλους </l>
                <l n="186">λαοὺς Ὀτρῆος καὶ Μυγδόνος ἀντιθέοιο </l>
                <l n="187">οἵ ῥα τότ᾽ ἐστρατόωντο παρ᾽ ὄχθας Σαγγαρίοιο· </l>
                <l n="188">καὶ γὰρ ἐγὼν ἐπίκουρος ἐὼν μετὰ τοῖσιν ἐλέχθην: </l>
                <l n="189">ἤματι τῷ, ὅτε τ᾽ ἦλθον Ἀμαζόνες ἀντιάνειραι· </l>
                <l n="190">ἀλλ᾽ οὐδ᾽ οἳ τόσοι ἦσαν. ὅσοι ἑλίκωπες Ἀχαιοί· </l>
                <l n="191">δεύτερον αὖτ᾽ Ὀδυσῆα ἰδὼν. ἐρέειν᾽ ὁ γεραιός· </l>
                <l n="192">εἶπ᾽ ἄγε μοι καὶ τόνδε φίλον τέκος ὅς τις ὅδ᾽ ἐστίν· </l>
                <l n="193">μείων μὲν κεφαλῇ Ἀγαμέμνονος Ἀτρείδαο· </l>
                <l n="194">εὐρύτερος δ᾽ ὤμοισιν· ἰδὲ στέρνοισιν ἰδέσθαι· </l>
                <l n="195">τεύχεα μέν οἱ κεῖται ἐπὶ χθονὶ πουλυβοτείρῃ· </l>
                <l n="196">αὐτὸς δὲ κτίλος ὣς, ἐπιπωλεῖται στίχας ἀνδρῶν· </l>
                <l n="197">ἀρνειῷ μιν ἔγωγε ἐΐσκω πηγεσιμάλλῳ· </l>
                <l n="198">ὅς τ᾽ οἰῶν μέγα πῶϋ διέρχεται ἀργεννάων. </l>
                <l n="199">τὸν δ᾽ ἠμείβετ᾽ ἔπειθ᾽ Ἑλένη. Διὸς ἐκγεγαυῖα· </l>
                <l n="200">οὗτος δ᾽ αὖ Λαερτιάδης πολύμητις Ὀδυσσεύς· </l>
                <l n="201">ὃς τράφη ἐν δήμῳ Ἰθάκης κραναῆς περ ἐ<unclear>ούσης</unclear> </l>
                <l n="202">εἰδὼς παντοίους τε δόλους καὶ μήδεα πυκνά· </l>
                <l n="203">τὴν δ᾽ αὖτ᾽ Ἀντήνωρ πεπνυμένος ἀντίον ηὔδα· </l>
                <l n="204">ὦ γύναι· ἦ μάλα τοῦτο ἔπος νημερτὲς ἔειπες· </l>
                <l n="205">ἤδη γὰρ καὶ δεῦρό ποτ᾽ ἤλυθε δῖος Ὀδυσσεὺς· </l>
                <l n="206">σεῦ ἕνεκ᾽ ἀγγελίης σὺν ἀρηϊφίλῳ Μενελάῳ·</l>
                <l n="207">τοὺς δ᾽ ἐγὼ ἐξείνισσα καὶ ἐν μεγάροισι φίλησα· </l>
                <l n="208">ἀμφοτέρων δὲ φυὴν ἐδάην καὶ μήδεα πυκνά· </l>
                <l n="209">ἀλλ᾽ ὅτε δὴ Τρώεσσιν ἐν ἀγρομένοισιν ἔμιχθεν. </l>
                <l n="210">στάντων μὲν Μενέλαος ὑπείρεχεν εὐρέας ὤμους· </l>
                <l n="211">ἄμφω δ᾽ ἑζομένων. γεραραρώτερος ἦεν Ὀδυσσεύς· </l>
                <l n="212">ἀλλ᾽ ὅτε δὴ μύθους καὶ μήδεα πᾶσιν ὕφαινον. </l>
                <l n="213">ἤτοι μὲν Μενέλαος ἐπιτροχάδην ἀγόρευε· </l>
                <l n="214">παῦρα μὲν. ἀλλὰ μάλα λιγέως· ἐπεὶ οὐ πολύμυθος </l>
                <l n="215">οὐδ᾽ ἀφαμαρτοεπής· ἢ καὶ γένει ὕστερος ἦεν· </l>
                <l n="216">ἀλλ᾽ ὅτε δὴ πολύμητις ἀναΐξειεν Ὀδυσσεὺς· </l>
                <l n="217">στάσκεν· ὑπαὶ δὲ ἴδεσκε κατὰ χθονὸς ὄμματα πήξας· </l>
                <l n="218">σκῆπτρον δ᾽ οὔτ᾽ ὀπίσω. οὔτε προπρηνὲς ἐνώμα· </l>
                <l n="219">ἀλλ᾽ ἀστεμφὲς ἔχεσκεν ἀΐδρει φωτὶ ἐοικώς· </l>
                <l n="220">φαίης κεν ζάκοτόν τέ τιν᾽ ἔμμεναι. ἄφρονά τ᾽ αὔτως· </l>
                <l n="221">ἀλλ᾽ ὅτε δὴ ὄπα <add>τε</add> μεγάλην ἐκ στήθεος εἵη· </l>
                <l n="222">καὶ ἔπεα νιφάδεσσιν ἐοικότα χειμερίῃσιν: </l>
                <l n="223">οὐκ ἂν ἔπειτ᾽ Ὀδυσῆΐ γ᾽ ἐρίσσειε βροτὸς ἄλλος· </l>
                <l n="224">οὐ τότε γ᾽ ὧδ᾽ Ὀδυσῆος ἀγασσάμεθ᾽ εἶδος ἰδόντες· </l>
                <l n="225">τὸ τρίτον αὖτ᾽ Αἴαντα ἰδὼν ἐρέειν᾽ ὃ γεραιός· </l>
                <l n="226">τίς τὰρ ὅδ᾽ ἄλλος Ἀχαιὸς ἀνὴρ ἠΰς τε μέγας τε· </l>
                <l n="227">ἔξοχος Ἀργείων κεφαλήν ἠδ᾽ εὐρέας ὤμους· </l>
                <l n="228">τὸν δ᾽ Ἑλένη τανύπεπλος ἀμείβετο δῖα γυναικῶν· </l>
                <l n="229">οὗτος Αἴας ἐστὶ πελώριος ἕρκος Ἀχαιῶν· </l>
                <l n="230">Ἰδομενεὺς δ᾽ ἑτέρωθεν ἐνὶ Κρήτεσσι θεὸς ὣς </l>
                <l n="231">ἕστηκ᾽· ἀμφὶ δέ μιν Κρητῶν ἀγοὶ ἠγερέθονται· </l>
                <l n="232">πολλάκι μιν ξείνισσεν ἀρηΐφιλος Μενέλαος </l>
                <l n="233">οἴκῳ ἐν ἡμετέρῳ· ὁπότε Κρήτηθεν ἵκοιτο· </l>
                <l n="234">νῦν δ᾽ ἄλλους μὲν πάντας ὁρῶ ἑλίκωπας Ἀχαιούς. </l>
                <l n="235">οὕς κεν εὖ γνοίην καί κ᾽ οὔνομα μυθησαίμην· </l>
                <l n="236">δοιὼ δ᾽ οὐ δύναμαι ἰδέειν κοσμήτορε λαῶν </l>
                <l n="237">Κάστορά θ᾽ ἱππόδαμον καὶ πὺξ ἀγαθὸν Πολυδεύκεα· </l>
                <l n="238">αὐτοκασιγνήτω· τώ μοι μία γείνατο μήτηρ· </l>
                <l n="239">ἢ οὐχ ἑσπέσθην Λακεδαίμονος ἐξ ἐρατεινῆς· </l>
                <l n="240">ἢ δεύρω μὲν ἕποντο νέεσς᾽ ἔνι ποντοπόροισι· </l>
                <l n="241">νῦν αὖτ᾽ οὐκ ἐθέλουσι μάχην καταδύμεναι ἀνδρῶν </l>
                <l n="242">αἴσχεα δειδιότες καὶ ὀνείδεα· πόλλ᾽ ἅ μοί ἐστιν· </l>
                <l n="243">ὣς φάτο· τοὺς δ᾽ ἤδη κάτεχεν φυσίζοος αἶα </l>
                <l n="244">ἐν Λακεδαίμονι αὖθι φίλῃ ἐν <choice><abbr>πρίδι</abbr><expan>πατρίδι</expan></choice> γαίῃ· </l>
                <l n="245">κήρυκες δ᾽ ἀνὰ ἄστυ θεῶν φέρον ὅρκια πιστὰ </l>
                <l n="246">ἄρνε δύω καὶ οἶνον εὔφρονα καρπὸν ἀρούρης </l>
                <l n="247">ἀσκῷ ἐν αἰγείῳ· φέρε δὴ κρητῆρα φαεινὸν </l>
                <l n="248">κῆρυξ Ἰδαῖος· ἠδὲ χρύσεια κύπελλα· </l>
                <l n="249">ὤτρυνε δὲ γέροντα παριστάμενος ἐπέεσσιν· </l>
                <l n="250">ὄρσεο Λαομεδοντιάδη· καλέουσιν ἄριστοι </l>
                <l n="251">Τρώων θ᾽ ἱπποδάμων καὶ Ἀχαιῶν χαλκοχιτώνων </l>
                <l n="252">ἐς πεδίον καταβῆναι· ἵν᾽ ὅρκια πιστὰ τάμητε· </l>
                <l n="253">αὐτὰρ Ἀλέξανδρος καὶ ἀρηΐφιλος Μενέλαος </l>
                <l n="254">μακρῇς ἐγχείῃσι μαχήσονται ἀμφὶ γυναικί· </l>
                <l n="255">τῷ δέ κε νικήσαντι γυνὴ καὶ κτήμαθ᾽ ἕποιτο· </l>
                <l n="256">οἳ δ᾽ ἄλλοι φιλότητα καὶ ὅρκια πιστὰ ταμόντες </l>
                <l n="257">ναίοιμεν Τροίην ἐριβώλακα· τοὶ δὲ νέονται </l>
                <l n="258">Ἄργος ἐς ἱππόβοτον καὶ Ἀχαιΐδα καλλιγύναικα· </l>
                <l n="259">ὣς φάτο· ῥίγησεν δ᾽ ὃ γέρων<note>the scribe has left a large blank space between γέ and ρων, because of a fold or some defect in the parchment</note>· ἐκέλευσε δ᾽ ἑτέρους<note>in black ink of indeterminate date and hand, something, possibly alpha-iota, is written upon the second epsilon </note>· </l>
                <l n="260">ἵππους ζευγνύμεναι· τοὶ δ᾽ ὀτραλέως ἐπίθοντο· </l>
                <l n="261">ἂν δ᾽ ἄρ᾽ ἔβη Πρίαμος κατὰ δ᾽ ἡνία τεῖνεν ὀπίσσω· </l>
                <l n="262">παρ δέ οἱ Ἀντήνωρ περικαλλέα βήσατο<note>in black ink of indeterminate date and hand an epsilon is written upon the alpha ;</note> δίφρον· </l>
                <l n="263">τὼ δὲ διὰ Σκαιῶν. πεδίον δ᾽ ἔχον ὠκέας ἵππους· </l>
                <l n="264">ἀλλ᾽ ὅτε δή ῥ᾽ ἵκοντο μετὰ Τρῶας καὶ Ἀχαιούς· </l>
                <l n="265">ἐξ ἵππων ἀποβάντες ἐπὶ χθόνα πολυβότειραν, </l>
                <l n="266">ἐς μέσσον Τρώων καὶ Ἀχαιῶν ἐστιχόωντο· </l>
                <l n="267">ὤρνυτο δ᾽ αὐτίκ᾽ ἔπειτα ἄναξ ἀνδρῶν Ἀγαμέμνων </l>
                <l n="268">ἂν δ᾽ Ὀδυσεὺς πολύμητις· ἀυτὰρ κήρυκες ἀγαυοὶ, </l>
                <l n="269">ὅρκια πιστὰ θεῶν σύναγον· κρητῆρι δὲ οἶνον </l>
                <l n="270">μίσγον· ἀτὰρ βασιλεῦσιν ὕδωρ ἐπὶ χεῖρας ἔχευον· </l>
                <l n="271">Ἀτρείδης δὲ ἐρυσσάμενος χείρεσσι μάχαιραν· </l>
                <l n="272">ἥ οἱ παρ ξίφεος μέγα κουλεὸν αἰὲν ἄωρτο, </l>
                <l n="273">ἀρνῶν ἐκ κεφαλέων τάμνεν τρίχας· αὐτὰρ ἔπειτα </l>
                <l n="274">κήρυκες Τρώων καὶ Ἀχαιῶν νεῖμον<note>in black ink of indeterminate date and hand an alpha is written upon the omicron</note> ἀρίστοις· </l>
                <l n="275">τοῖσιν δ᾽ Ἀτρείδης μεγάλ᾽ εὔχετο χεῖρας ἀνασχών· </l>
                <l n="276">Ζεῦ <choice><abbr>περ</abbr><expan> πάτερ</expan></choice>· Ἴδηθεν μεδέων· κύδιστε μέγιστε· </l>
                <l n="277">Ἠέλιός θ᾽ ὃς πάντ᾽ ἐφορᾶς καὶ πάντ᾽ ἐπακούεις, </l>
                <l n="278">καὶ ποταμοὶ καὶ γαῖα· καὶ οἳ ὑπένερθε καμόντας </l>
                <l n="279">ἀνθρώπους τίνυσθον ὅστις ἐπίορκον ὀμόσσῃ· </l>
                <l n="280">ὑμεῖς μάρτυροι ἔστε· φυλάσσετε δ᾽ ὅρκια πιστά· </l>
                <l n="281">εἰ μέν κε Μενέλαον Ἀλέξανδρος καταπέφνῃ, </l>
                <l n="282">αὐτὸς ἔπειθ᾽ Ἑλένην ἐχέτω καὶ κτήματα πάντα· </l>
                <note>a version of 3.283, otherwise absent, written below the text block in a different ink and hand: ἡμεῖς δ᾽ ἐν νήεσσϊ νεώμεθα ποντοπόροισϊν </note>
                <note> a version of 3.283, otherwise absent, is written above the text block in a different ink and hand: ἡμεῖς δ᾽ ἐν νήεσσϊ νεόμεθα ποντοπόροισϊ </note>
                <l n="284">εἰ δέ κ᾽ Ἀλέξανδρον κτείνῃ <note>the scribe has left a large blank space here, because of a fold or some defect in the parchment</note> ξανθὸς Μενέλαος, </l>
                <l n="285">Τρῶας ἔπειθ᾽ Ἑλένην καὶ κτήματα πάντ᾽ ἀποδοῦναι· </l>
                <l n="286">τιμὴν δ᾽ Ἀργείοις ἀποτινέμεν ἥν τιν᾽ ἔοικεν· </l>
                <l n="287">ἥ τε καὶ ἐσσομένοισι μετ᾽ ἀνθρώποισι πέληται· </l>
                <l n="288">εἰ δ᾽ ἂν ἐμοὶ τιμὴν Πρίαμος Πριάμοιό τε παῖδες </l>
                <l n="289">τίνειν οὐκ ἐθέλωσιν Ἀλεξάνδροιο πεσόντος. </l>
                <l n="290">αὐτὰρ ἐγὼ καὶ ἔπειτα μαχέσσομαι εἵνεκα ποινῆς· </l>
                <l n="291">αὖθι μένων· ἔως κε τέλος πολέμοιο κιχείω· </l>
                <l n="292">ἦ καὶ ἀπὸ στομάχους ἀρνῶν τάμε νηλέϊ χαλκῷ· </l>
                <l n="293">καὶ τοὺς μὲν κατέθηκεν ἐπὶ χθονὸς ἀσπαίροντας· </l>
                <l n="294">θυμοῦ δευομένους· ἀπὸ γὰρ μένος εἵλετο χαλκός </l>
                <l n="295">οἶνον δ᾽ ἐκ κρητῆρος ἀφυσσόμενοι δεπάεσσιν </l>
                <l n="296">ἔκχεον· ἠδ᾽ εὔχοντο θεοῖς αἰειγενέτῃσιν· </l>
                <l n="297">ὧδε δέ τις εἴπεσκεν Ἀχαιῶν τε Τρώων τε </l>
                <l n="298">Ζεῦ κύδιστε μέγιστε καὶ ἀθάνατοι θεοὶ ἄλλοι· </l>
                <l n="299">ὁππότεροι πρότεροι ὑπὲρ ὅρκια πημήνειαν· </l>
                <l n="300">ὧδέ σφ᾽ ἐγκέφαλος χαμάδις ῥέοι. ὡς ὅδε οἶνος· </l>
                <l n="301">αὐτῶν καὶ τεκέων· ἄλοχοι δ᾽ ἄλλοισι δαμεῖεν· </l>
                <l n="302">ὣς ἔφαν· οὐδ᾽ ἄρα πώ σφιν ἐπεκραίαινε Κρονίων· </l>
                <l n="303">τοῖσι δὲ Δαρδανίδης Πρίαμος μετὰ μῦθον ἔειπεν· </l>
                <l n="304">κέκλυτέ μευ, Τρῶες καὶ ἐϋκνήμιδες Ἀχαιοί· </l>
                <l n="305">ἤτοι ἐγὼν εἶμι προτὶ Ἴλιον ἠνεμόεσσαν· </l>
                <l n="306">ἄψ· ἐπεὶ οὔ πω τλήσομ᾽ ἐν ὀφθαλμοῖσιν ὁρᾶσθαι </l>
                <l n="307">μαρνάμενον φίλον υἱὸν ἀρηϊφίλῳ Μενελάῳ· </l>
                <l n="308">Ζεὺς μέν που τό γε οἶδε καὶ ἀθάνατοι θεοὶ ἄλλοι. </l>
                <l n="309">ὁπποτέρῳ θανάτοιο τέλος πεπρωμένον ἐστίν· </l>
                <l n="310">ἦ ῥα· καὶ ἐς δίφρον ἄρνας θέτο. ἰσόθεος φώς· </l>
                <l n="311">ἂν δ᾽ ἄρ᾽ ἔβαιν᾽ αὐτός· κατὰ δ᾽ ἡνία τεῖνεν ὀπίσσω· </l>
                <l n="312">παρ δέ οἱ Ἀντήνωρ περικαλλέα βήσατο<note>α erased and changed to ε in blank ink</note> δίφρον· </l>
                <l n="313">τὼ μὲν ἄρ ἄψορροι προτὶ Ἴλιον ἀπονέοντο </l>
                <l n="314">Ἕκτωρ δὲ Πριάμοιο πάϊς καὶ δῖος Ὀδυσσεὺς.</l>
                <l n="315">χῶρον μὲν πρῶτον διεμέτρεον· αὐτὰρ ἔπειτα </l>
                <l n="316">κλήρους ἐν κυνέῃ χαλκήρεϊ πάλλον ἑλόντες· </l>
                <l n="317">ὁππότερος δὴ πρόσθεν ἀφείη χάλκεον ἔγχος· </l>
                <l n="318">λαοὶ δ᾽ ἠρήσαντο θεοῖς. ἰδὲ χεῖρας ἀνέσχον· </l>
                <l n="319">ὧδε δέ τις εἴπεσκεν Ἀχαιῶν τε Τρώων τε· </l>
                <l n="320">Ζεῦ <choice><abbr>περ</abbr><expan>πάτερ</expan></choice>· Ἴδηθεν μεδέων· κύδιστε μέγιστε· </l>
                <l n="321">ὁππότερος τάδε ἔργα μετ᾽ ἀμφοτέροισιν ἔθηκεν, </l>
                <l n="322">τὸν δὸς ἀποφθίμενον δῦναι δόμον Ἄϊδος εἴσω· </l>
                <l n="323">ἡμῖν δ᾽ αὖ φιλότητα καὶ ὅρκια πιστὰ γενέσθαι· </l>
                <l n="324">ὣς ἄρ᾽ ἔφαν· πάλλεν δὲ μέγας κορυθαιόλος Ἕκτωρ </l>
                <l n="325">ἂψ ὁρόων· Πάριος δὲ θοῶς ἐκ κλῆρος ὄρουσεν· </l>
                <l n="326">οἳ μὲν ἔπειθ᾽ ἵζοντο κατὰ στίχας ἧχι ἑκάστῳ </l>
                <l n="327">ἵπποι ἀερσίποδες καὶ ποικίλα τεύχε᾽ ἔκειτο· </l>
                <l n="328">αὐτὰρ ὅ γ᾽ ἀμφ᾽ ὤμοισιν ἐδύσετο τεύχεα καλὰ </l>
                <l n="329">δῖος Ἀλέξανδρος Ἑλένης πόσις ἠϋκόμοιο·</l>
                <l n="330">κνημῖδας μὲν πρῶτα περὶ κνήμῃσιν ἔθηκεν </l>
                <l n="331">καλάς· ἀργυρέοισιν ἐπισφυρίοις ἀραρυίας· </l>
                <l n="332">δεύτερον αὖ θώρηκα περὶ στήθεσσιν ἔδυνεν· </l>
                <l n="333">οἷο κασιγνήτοιο Λυκάονος· ἥρμοσε δ᾽ αὐτῷ· </l>
                <l n="334">ἀμφὶ δ᾽ ἄρ᾽ ὤμοισιν βάλετο ξίφος ἀργυρόηλον </l>
                <l n="335">χάλκεον· αὐτὰρ ἔπειτα σάκος. μέγα τε στιβαρόν τε· </l>
                <l n="336">κρατὶ δ᾽ ἐπ᾽ ἰφθίμῳ. κυνέην εὔτυκτον ἔθηκεν </l>
                <l n="337">ἵππουριν· δεινὸν δὲ λόφος καθύπερθεν ἔνευεν· </l>
                <l n="338">εἵλετο δ᾽ ἄλκιμον ἔγχος. ὅ οἱ παλάμηφιν ἀρήρει· </l>
                <l n="339">ὣς δ᾽ αὔτως Μενέλαος ἀρήϊος ἔντε᾽ ἔδυνεν·</l>
                <l n="340">οἳ δ᾽ ἐπεὶ οὖν ἑκάτερθεν ὁμίλου θωρήχθησαν· </l>
                <l n="341">ἐς μέσσον Τρώων καὶ Ἀχαιῶν ἐστιχόωντο· </l>
                <l n="342">δεινὸν δερκόμενοι· θάμβος δ᾽ ἔχεν εἰσορόωντας </l>
                <l n="343">Τρῶάς θ᾽ ἱπποδάμους. καὶ εὐκνήμιδας Ἀχαιούς </l>
                <l n="344">καί ῥ᾽ ἐγγὺς στήτην. διαμετρητῷ ἐνὶ χώρῳ· </l>
                <l n="345">σείοντ᾽ ἐγχείας. ἀλλήλοισι κοτέοντε· </l>
                <l n="346">πρόσθε δ᾽ Ἀλέξανδρος προΐει δολιχόσκιον ἔγχος· </l>
                <l n="347">καὶ βάλεν Ἀτρεΐδαο κατ᾽ ἀσπίδα πάντοσε ἴσην </l>
                <l n="348"><note>starting on this line and continuing through 3.355, black ink is written over the brown in several places, to reinforce that which was faded or rubbed off</note>οὐδ᾽ ἔρρηξεν χαλκόν<note> a correcting or alternative sigma written above the nu</note>· ἀνεγνάμφθη δέ οἱ αἰχμὴ </l>
                <l n="349">ἀσπίδι ἐνὶ κρατερῇ ὁδὲ δεύτερος ὥρνυτο χαλκῷ</l>
                <l n="350">Ἀτρείδης Μενέλαος. ἐπευξάμενος Διῒ πατρί· </l>
                <l n="351">Ζεῦ ἄνα· δὸς τίσασθαι· ὅ με πρότερος κάκ᾽ ἔοργε </l>
                <l n="352">δῖον Ἀλέξανδρον· καὶ ἐμῇς ὑπὸ χερσὶ δάμασσον· </l>
                <l n="353">ὄφρα τις ἐρρίγῃσι καὶ ὀψιγόνων <choice><abbr>ἀνων</abbr><expan>ἀνθρώπων</expan></choice>· </l>
                <l n="354">ξεινοδόκον κακὰ ῥέξαι· ὅ κεν φιλότητα παράσχῃ. </l>
                <l n="355">ἦ ῥα· καὶ ἀμπεπαλὼν προΐει δολιχόσκϊον ἔγχος </l>
                <l n="356">καὶ βάλε Πριαμίδαο κατ᾽ ἀσπίδα πάντοσ᾽ ἐΐσην· </l>
                <l n="357">διὰ μὲν ἀσπίδος ἦλθε φαεινῆς ὄβριμον ἔγχος· </l>
                <l n="358">καὶ διὰ θώρηκος πολυδαιδάλου ἠρήρειστο· </l>
                <l n="359">ἀντικρὺ δὲ παραὶ λαπάρην διάμησε χιτῶνα </l>
                <l n="360">ἔγχος· ὁδ᾽ ἐκλίνθη καὶ ἀλεύατο κῆρα μέλαιναν· </l>
                <l n="361">Ἀτρείδης δ᾽ ἐρυσσάμενος ξίφος ἀργυρόηλον· </l>
                <l n="362">πλῆξεν ἀνασχόμενος κόρυθος φάλον· ἀμφὶ δ᾽ ἄρ᾽ αὐτῷ </l>
                <l n="363">τριχθά τε καὶ τετραχθὰ διατρυφὲν. ἔκπεσε χειρός· </l>
                <l n="364">Ἀτρείδης δ᾽ ᾤμωξεν ἰδὼν εἰς <choice><abbr>οὐνὸν</abbr><expan>οὐρανὸν</expan></choice> εὐρύν· </l>
                <l n="365">Ζεῦ <choice><abbr>περ</abbr><expan>πάτερ</expan></choice>· οὔ τις σεῖο θεῶν ὀλοώτερος ἄλλος· </l>
                <l n="366">ἦ τ᾽ ἐφάμην τίσασθαι Ἀλέξανδρον κακότητος· </l>
                <l n="367">νῦν δέ μοι ἐν χείρεσσιν ἄγη ξίφος· ἐκ δέ μοι ἔγχος </l>
                <l n="368">ἠΐχθη παλάμηφιν ἐτώσιον· οὐδ᾽ ἔβαλόν μιν· </l>
                <l n="369">ἦ καὶ ἐπαΐξας· κόρυθος λάβεν ἱπποδασείης· </l>
                <l n="370">ἕλκε<note>the epsilon-lmbda is written in black ink over what was originally there</note> δ᾽ ἐπιστρέψας μετ᾽ ἐυκνήμιδας Ἀχαιούς· </l> 
                <l n="371">ἄγχε δέ μιν πολύκεστος ἱμὰς. ἁπαλὴν ὑπὸ δειρήν· </l>
                <l n="372">ὅς οἱ ὑπ᾽ ἀνθερεῶνος ὀχεὺς τέτατο τρυφαλείης· </l>
                <l n="373">καί νύ κεν εἴρυσσέν τε καὶ ἄσπετον ἤρατο κῦδος· </l>
                <l n="374">εἰ μὴ ἄρ᾽ ὀξὺ νόησε Διὸς θυγάτηρ Ἀφροδίτη· </l>
                <l n="375">ἥ οἱ ῥῆξεν ἱμάντα βοὸς ἶφι κταμένοιο· </l>
                <l n="376">κεινὴ δὲ τρυφάλεια ἅμ᾽ ἕσπετο χειρὶ παχείῃ· </l>
                <l n="377">τὴν μὲν ἔπειθ᾽ ἥρως μετ᾽ ἐυκνήμιδας Ἀχαιοὺς· </l>
                <l n="378">ῥῖψ᾽ ἐπιδινήσας· κόμισαν δ᾽ ἐρίηρες ἑταῖροι· </l>
                <l n="379">αὐτὰρ ὃ ἂψ ἐπόρουσε κατακτάμεναι μενεαίνων· </l>
                <l n="380">ἔγχεϊ χαλκείῳ· τὸν δ᾽ ἐξήρπαξ᾽ Ἀφροδίτη </l>
                <l n="381">ῥεῖα μάλ᾽ ὥς τε θεός· ἐκάλυψε δ᾽ ἄρ᾽ ἠέρι πολλῇ· </l>
                <l n="382">καδ δ᾽ εἷσ᾽ ἐν θαλάμῳ εὐώδεϊ κηώεντι· </l>
                <l n="383">αὐτὴ δ᾽ αὖθ᾽ Ἑλένην καλέουσ᾽ ἴε· τὴν δ᾽ ἐκίχανεν </l>
                <l n="384">πύργῳ ἐφ᾽ ὑψηλῷ· περὶ δὲ Τρωαὶ ἅλις ἦσαν· </l>
                <l n="385">χειρὶ δὲ νεκταρέου ἑανοῦ ἐτίναξε λαβοῦσα· </l>
                <l n="386">γρηῒ δέ μιν ἐικυῖα παλαιγενέϊ προσέειπεν </l>
                <l n="387">εἰροκόμῳ· ἥ, οἱ Λακεδαίμονι ναιεταώσῃ, </l>
                <l n="388">ἤσκειν εἴρια καλά. μάλιστα δέ μιν φιλέεσκε· </l>
                <l n="389">τῇ μιν ἐεισαμένη προσεφώνεε δῖ᾽ Ἀφροδίτη· </l>
                <l n="390">δεῦρ᾽ ἴθι Ἀλέξανδρός σε καλεῖ οἶκον δὲ νέεσθαι· </l>
                <l n="391">κεῖνος ὅ γ᾽ ἐν θαλάμῳ καὶ δινωτοῖσι λέχεσσι </l>
                <l n="392">κάλλεΐ τε στίλβων καὶ εἵμασιν· οὐδέ κε φαίης </l>
                <l n="393">ἀνδρὶ μαχεσσάμενον τόν γ᾽ ἐλθεῖν· ἀλλὰ χορὸν δὲ </l>
                <l n="394">ἔρχεσθ᾽ ἠὲ χοροῖο νέον λήγοντα καθίζειν· </l>
                <l n="395">ὣς φάτο· τῇ δ᾽ ἄρα θυμὸν ἐνὶ στήθεσσιν ὄρινε· </l>
                <l n="396">καί ῥ᾽ ὡς οὖν ἐνόησε θεᾶς περικαλλέα δειρὴν </l>
                <l n="397">στήθεά θ᾽ ἱμερόεντα· καὶ ὄμματα μαρμαίροντα. </l>
                <l n="398">θάμβησέν τ᾽ ἄρ᾽ ἔπειτα. ἔπος τ᾽ ἔφατ᾽ ἔκ τ᾽ ὀνόμαζε· </l>
                <l n="399">δαιμονίη· τί με ταῦτα λιλαίεαι ἠπεροπεύειν· </l>
                <l n="400">ἦ πή με προτέρω πολίων εὖ ναιομενάων </l>
                <l n="401">ἄξεις· ἢ Φρυγίης· ἢ Μῃονίης ἐρατεινῆς· </l>
                <l n="402">εἴ τίς τοι καὶ κεῖθι φίλος μερόπων <choice><abbr>ἀνων</abbr><expan>ἀνθρώπων</expan></choice>· </l>
                <l n="403">οὕνεκα δὴ νῦν δῖον Ἀλέξανδρον Μενέλαος </l>
                <l n="404">νικήσας ἐθέλει στυγερὴν ἐμὲ οἴκαδ᾽ ἄγεσθαι· </l>
                <l n="405">τούνεκα δὴ νῦν δεῦρο δολοφρονέουσα παρέστης· </l>
                <l n="406">ἧσο παρ᾽ αὐτὸν ἰοῦσα θεῶν δ᾽ ἀπόεικε κελεύθους· </l>
                <l n="407">μηδ᾽ ἔτι σοῖσι πόδεσσιν ὑποστρέψειας Ὄλυμπον· </l>
                <l n="408">ἀλλ᾽ αἰεὶ περὶ κεῖνον ὀΐζυε· καί ἑ φύλασσε· </l>
                <l n="409">εἰς ό κέ σ᾽ ἢ ἄλοχον ποιήσεται. ἢ ὅ γε δούλην· </l>
                <l n="410">κεῖσε δ᾽ ἐγὼν οὐκ εἶμι· νεμεσσητὸν δέ κεν εἴη </l>
                <l n="411">κείνου πορσανέουσα λέχος· Τρωαὶ δέ μ᾽ ὀπίσσω </l>
                <l n="412">πᾶσαι μωμήσονται· ἔχω δ᾽ ἄχε᾽ ἄκριτα θυμῷ· </l>
                <l n="413">τὴν δὲ χολωσαμένη προσεφώνεε δῖ᾽ Ἀφροδίτη· </l>
                <l n="414">μή μ᾽ ἔρεθε σχετλίη· μὴ χωσαμένη σε μεθείω· </l>
                <l n="415">τὼς δέ σ᾽ ἀπεχθήρω, ὡς νῦν ἔκπαγλα φίλησα· </l>
                <l n="416">μέσσω δ᾽ ἀμφοτέρων μιτήσομαι<note>in black ink, an eta is written above the iota, and an iota with diairesis above the eta</note> ἔχθεα λυγρὰ </l>
                <l n="417">Τρώων καὶ Δαναῶν· σὺ δέ κεν κακὸν οἶτον ὄληαι· </l>
                <l n="418">ὣς ἔφατ᾽ ἔδδεισεν δ᾽ Ἑλένη Διὸς ἐκγεγαυῖα· </l>
                <l n="419">βῆ δὲ κατασχομένη ἑανῷ ἀργῆτι φαεινῷ </l>
                <l n="420">σιγῇ· πάσας δὲ Τρωὰς λάθεν ἦρχε δὲ δαίμων· </l>
                <l n="421">αἳ δ᾽ ὅτ᾽ Ἀλεξάνδροιο δόμον περικαλλέ᾽ ἵκοντο, </l>
                <l n="422">ἀμφίπολοι μὲν ἔπειτα θοῶς ἐπὶ ἔργα τράποντο· </l>
                <l n="423">ἣ δ᾽ εἰς ὑψόροφον θάλαμον κίε δῖα γυναικῶν· </l>
                <l n="424">τῇ δ᾽ ἄρα δίφρον ἑλοῦσα φιλομειδὴς Ἀφροδίτη. </l>
                <l n="425">ἀντί᾽ Ἀλεξάνδροιο θεὰ κατέθηκε φέρουσα· </l>
                <l n="426">ἔνθα κάθιζ᾽ Ἑλένη κούρη Διὸς αἰγιόχοιο· </l>
                <l n="427">ὄσσε πάλιν κλίνασα· πόσιν δ᾽ ἠνείπαπε μύθῳ· </l>
                <l n="428">ἤλυθες ἐκ πολέμου; ὡς ὤφελες αὐτόθ᾽ ὀλέσθαι </l>
                <l n="429">ἀνδρὶ δαμεὶς κρατερῷ· ὃς ἐμὸς πρότερος πόσις ἦεν· </l>
                <l n="430">ἦ μὲν δὴ πρίν γ᾽ εὔχε᾽ ἀρηϊφίλου Μενελάου </l>
                <l n="431">σῇ τε βίῃ καὶ χερσὶ καὶ ἔγχεϊ φέρτερος εἶναι· </l>
                <l n="432">ἀλλ᾽ ἴθι νῦν προκάλεσσαι ἀρηΐφιλον Μενέλαον </l>
                <l n="433">ἐξαῦτις μαχέσασθαι ἐναντίον· ἀλλά σ᾽ ἔγωγε </l>
                <l n="434">παύεσθαι κέλομαι· μηδὲ ξανθῷ Μενελάῳ </l>
                <l n="435">ἀντίβιον πόλεμον πολεμίζειν ἠδὲ μάχεσθαι </l>
                <l n="436">ἀφραδέως· μή πως τάχ᾽ ὑπ᾽ αὐτοῦ δουρὶ δαμείῃς· </l>
                <l n="437">τὴν δὲ Πάρις μύθοισιν ἀμειβόμενος προσέειπεν· </l>
                <l n="438">μή με γύναι χαλεποῖσιν ὀνείδεσι θυμὸν ἔνιπτε· </l>
                <l n="439">νῦν μὲν γὰρ Μενέλαος ἐνίκησε σὺν Ἀθήνῃ </l>
                <l n="440">κεῖνον δ᾽ αὖτις ἐγώ· πάρα γὰρ θεοί εἰσι καὶ ἡμῗν </l>
                <l n="441">ἀλλ᾽ ἄγε δὴ φιλότητι τραπείομεν εὐνηθέντες· </l>
                <l n="442">οὐ γάρ πώ ποτέ μ᾽ ὧδε ἔρως φρένας ἀμφεκάλυψ<unclear>ε</unclear> </l>
                <l n="443">οὐδ᾽ ὅτε σε πρότερον Λακεδαίμονος ἐξ ἐρατεινῆς </l>
                <l n="444">ἔπλεον ἁρπάξας ἐν ποντοπόροισι νέεσσι· </l>
                <l n="445">νήσῳ δ᾽ ἐν Κραναῇ ἐμίγην φιλότητι καὶ εὐνῇ, </l>
                <l n="446">ὥς σεο νῦν ἔραμαι· καί με γλυκὺς ἵμερος αἱρεῖ· </l>
                <l n="447">ἧ ῥα· καὶ ἄρχε λέχος δε κιών· ἅμα δ᾽ εἵπετ᾽ ἄκοιτις· </l>
                <l n="448">τὼ μὲν ἄρ᾽ ἐν τρητοῖσι κατεύνασθεν λεχέεσσιν· </l>
                <l n="449">Ἀτρείδης δ᾽ ἀν ομιλον ἐφοίτα θηρὶ ἐοικὼς· </l>
                <l n="450">εἴ που ἐσαθρήσειεν Ἀλέξανδρον θεοειδέα· </l>
                <l n="451">ἀλλ᾽ οὔ τις δύνατο Τρώων κλειτῶν τ᾽ ἐπικούρων. </l>
                <l n="452">δεῖξαι Ἀλέξανδρον τότ᾽ ἀρηϊφίλῳ Μενελάῳ· </l>
                <l n="453">οὐ μὲν γὰρ φιλότητι γ᾽ ἐκεύθανον εἴ τις ἴδοιτο· </l>
                <l n="454">ἶσον γάρ σφιν πᾶσιν ἀπήχθετο κηρὶ μελαίνῃ· </l>
                <l n="455">τοῖσι δὲ καὶ μετέειπεν ἄναξ ἀνδρῶν Ἀγαμέμνων· </l>
                <l n="456">κέκλυτέ μευ Τρῶες καὶ Δάρδανοι ἠδ᾽ ἐπίκουροι· </l>
                <l n="457">νίκη μὲν δὴ φαίνετ᾽ ἀρηϊφίλου Μενελάου </l>
                <l n="458">ὑμεῖς δ᾽ Ἀργείην Ἑλένην καὶ κτήμαθ᾽ ἅμ᾽ αὐτῇ. </l>
                <l n="459">ἔκδοτε· καὶ τιμὴν ἀποτινέμεν ἥν τιν᾽ ἔοικεν· </l>
                <l n="460">ἥ τε καὶ ἐσσομένοισι μετ᾽ ἀνθρώποισι πέληται· </l>
                <l n="461">ὣς ἔφατ᾽ Ἀτρείδης· ἐπὶ δ᾽ ᾔνεον ἄλλοι Ἀχαιοί· </l>
               
            </div>
        </body>
    </text>
</TEI>
